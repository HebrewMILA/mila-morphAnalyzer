בקבוק תבערה נזרק בלילה שבין יום שני לשלישי לבית הכנסת בעיר קלישי סו בואה צפונית לפריס, וגרם נזקים כבדים. 
סאמי גוזלן, ראש הקהילה היהודית בקלישי סו בואה, אמר בשיחה טלפונית כי לדעתו נזרק בקבוק התבערה על ידי תומכי המאבק הפלשתיני. 
משטרת קלישי סו בואה פתחה בחקירה. 
לדברי גוזלן, אין זו הפעם הראשונה שבית הכנסת נפגע. 
לדבריו, בערב יום כיפור האחרון נזרק בקבוק תבערה למקום, והיה צורך לפנות את המתפללים. 
כן ציין גוזלן כי מאז פרצה האינתיפדה בישראל נימנו יותר מ-250 אירועים אנטי-יהודים באיזור פריס, בעיקר נסיונות תקיפה (מילולית ופיסית), הצתות וכדומה. 
