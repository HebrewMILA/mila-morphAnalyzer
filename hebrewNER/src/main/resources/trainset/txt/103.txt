הפלשתינים מחדשים את תביעתם למעורבות בינלאומית בישראל. 
כך אומר שגריר ישראל באו"ם יהודה לנקרי. 
לדבריו, פונים הפלשתינים למועצת הביטחון של האו"ם, ומנסים להביאה להחלטה לשלוח כוח בינלאומי לשטחי יהודה, שומרון ועזה. 
הרשות הפלשתינית גם פועלת ללחוץ על מדינות ערב להעביר לה סיוע כספי כדי לממן את המלחמה נגד ישראל. 
ברש"פ אומרים כי מתוך מיליארד הדולרים שהובטחו לה ממדינות ערב הגיעו אליה רק כעשרה מיליון דולרים. 
נציג הרשות בליגה אמר כי מאז פרצה האינתיפאדה תופח הגירעון הכספי ברשות בארבעים מיליון דולרים מדי חודש. 
האיחוד האירופי מתנה את העברת כספי הסיוע לרשות בהפסקת האינתיפאדה, והוא דורש מערפאת להפסיק את ההתקפות על ישראל מהשטחים הנתונים לשליטתה. 
