בכירים במשרד ההגנה האמריקני הודיעו היום כי הרשות האמריקנית למודיעין בטחוני העלתה את רמת הכוננות לקראת התקפת טרור אפשרית במתקנים ובבסיסים צבאיים בתוך ארה"ב לרמה הגבוהה ביותר. 
עקב השינוי ברמת הכוננות מ"משמעותית" ל"גבוהה" החליט הצבא האמריקני לפרוס מערכות טילי נ"מ נוספות ולהגדיל את מספר סיורי המטוסים באזור וושינגטון. 
אזהרת הרשות התפרסמה ביום שלישי בשעת לילה מאוחרת כשהממשל העלה במקביל את מצב הכוננות הכללית שלו לדרגת "כתום" מחשש להתקפות על יעדים אמריקניים בארה"ב ומחוצה לה, בעקבות פיגועי התאבדות האחרונים בערב הסעודית ובמרוקו. 
