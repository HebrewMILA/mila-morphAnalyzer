מצרים "המומה" מהעדר "נוקשות" מצד ארה"ב נוכח מדיניות החיסולים של ישראל, אמר אתמול שר החוץ המצרי אחמד מאהר. 
"מצרים המומה מהעובדה שארה"ב לא הגיבה בנוקשות מספקת נוכח ההתנהגות הישראלית", אמר מאהר לעיתונאים לאחר פגישה עם הנספח האמריקני בקהיר רינו הארניש. 
"המדיניות הנוכחית של ישראל אינה מוסרית, אינה חוקית ואינה יעילה", הטעים מאהר, שהוסיף כי מדיניות זו "מאיימת על האינטרסים של כל המדינות באזור וגם של ארה"ב". 
הארניש מצידו הבטיח להעביר "את דבריו של השר לוושינגטון, כדי שהם יישקלו בכל תשומת הלב הראויה להם". 
