רעידת אדמה בעוצמה 5.1 בסולם ריכטר פקדה בלילה האחרון את דרום חצי האי פלופונסוס שבדרום יוון, מסר המכון הגיאודינמי שליד המצפה באתונה. 
עד הבוקר לא דווח על נפגעים או על נזק לרכוש בעקבות הרעש, שהורגש בעיקר במחוזות מסניה ולקוניה. 
הרעש שאירע לפנות בוקר, והמוקד שלו היה 390 ק"מ דרומית-מערבית לאתונה, לא הרחק מהעיר מסניה ועיר הנמל קלמאטה. 
מסוכנות עתי"ם מציינים כי ב-1986 פקדה את קלמאטה רעידת אדמה בעוצמה 6.2 בסולם ריכטר, שגרמה למותם של עשרים בני אדם. 
