אחד מכל שני ישראלים אוכלים קורנפלקס. 
שליש מהם נהנים ממנו בבוקר, 14 אחוז אוכלים אותו בערב, ואילו 3% אוכלים קורנפלקס בצהריים. 
נתון מעניין נוסף: הנשים הישראליות אוכלות יותר קורנפלקס מהגברים. 
55% מהישראליות צורכות דגני בוקר באופן סדיר, לעומת 43% מהגברים. 
כך עולה מסקר שערכה חברת "קלוגס" באמצעות מכון "חקר רייטינג". 
מהנתונים עולה עוד כי קבוצת הגיל שאוכלת הכי הרבה קורנפלקס, היא בני 18-22 - כשני שליש מהם צורכים סוג זה או אחר באופן קבוע; הצריכה יורדת ככל שהגיל עולה, ובקרב בני החמישים ומעלה רק שליש אוכלים קורנפלקס. 
כאשר אינם אוכלים אותו כחלק מהארוחה, צורכים 6% מהישראלים את הקורנפלקס שלהם כחטיף זמין בין הסעודות, 1% מנשנשים אותו מול הטלוויזיה, ואחוז נוסף בולסים אותו כקינוח. 
