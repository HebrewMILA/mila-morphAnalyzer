אני מעריך שקיימות שתי אפשרויות: האפשרות האחת, שלה אני מייחס את מירב הסיכויים, היא שבאותה מידה שהרב כהנא ריסן אחדים מהחברים הנמרצים יותר בתנועתו, עכשיו יחסר הריסון, ועשויים להיעשות מעשים שבעקבותיהם ייעצרו אנשים ואולי גם ייאסרו. 
התוצאה תהיה שחלק מהגרעין הקשה של הפעילים המרכזים עשוי להיות מופרד מהתנועה בכורח הנסיבות, דבר שיתרום לתהליך של ההתפוררות. 
נראה לי סביר שעכשיו יחסר הדבק שהחזיק את כל הגורמים ביחד, ואנשים ילכו כל אחד לדרכו. 
לפני שש שנים שיערתי שיתפתח מצב, שבו כל עם ישראל יחזיק בדעות כהניסטיות, אבל התנועה כתנועה תחדל להתקיים. 
יש לי הרגשה שהיום אנחנו לא רחוקים מהמצב הזה. 
לא, אבל ייווצר מצב שדומה למולקולות בגז: כשמחממים את הגז, המולוקולות שואפות להתרחק זו מזו. 
כתוצאה מכך גדל נפחו, והעסק עלול להתפוצץ; כל אחד יחפש לעצמו את דרכי הביטוי שלו, ואולי יחשוב שרק הוא יכול להציל את העולם. 
זה לא מן הנמנע. 
האפשרות השנייה, הפחות סבירה בעיני, היא שבכל זאת יימצא אדם שיתברר כי הוא בעל הסמכותיות הדרושה להשתלט על התנועה ועל כל הקשור אליה, ואולי אפילו להצעיד אותה קדימה. 
אבל למען האמת אני לא רואה אדם כזה שכולם יסכימו לסור למרותו. 
מחוץ לתנועה יושבים היום אנשים שבעבר השתייכו אליה, ואולי הם יבקשו עתה לחזור לפעילות או שיבקשו להחזיר אותם. 
מדובר באנשים כיוסי דיין, או באדם כמו הרב ישראל אריאל. 
מכל מי שאני מכיר שם, מיכאל בן חורין הוא האפשרות היותר הגיונית. 
הוא מבוגר מרוב הצעירים בתנועה, יש לו יותר ניסיון, אבל אני מסופק אם הוא יהיה מקובל על כולם. 
הנהגה קולקטיווית תלך בדרכן של כל ההנהגות הקולקטיוויות ותתפזר מהר. 
אם הייתי צריך לשים כסף על הימור, הייתי מהמר שתוך שנה, מבחינה ארגונית, התנועה לא תמשיך לפעול. 
כן. 
כהנא הביא את הרעיון וגם את האמצעים לממש אותו. 
היו אנשים בעלי אמצעים שתרמו דרך קבע לפעילות של התנועה ולפעילות של הישיבה. 
בשביל הישיבה היה יותר קל לגייס כספים. 
כהנא היה נוסע לשם-כך כמה פעמים בשנה לחו"ל. 
הוא הצליח לגייס למענה מאות אלפי דולרים בשנה. 
תלוי את מי אתה שואל. 
אין לי ספק, שהיה גרעין די רציני של אנשים שחלקם עדיין נמצאים בתנועה ובישיבה, וחלק מהם כבר לא נמצאים במסגרות הפורמליות של התנועה, ואני ביניהם. 
מה ששבה אותנו הוא השלמות הרעיונית שלו. 
אין לי ספק שההצלחה שלו במערכת הבחירות לפני שש שנים נבעה הרבה יותר מהסגנון שהוא השתמש בו ופחות מהרעיון. 
עובדה, שבשלוש מערכות הבחירות הקודמות הסגנון היה שונה: הדגש היה על הצד הרעיוני, והמסר הועבר לבעלי הכיפות בלבד; בשלוש מערכות הבחירות האלה לא עבר כהנא את אחוז החסימה, ואילו במערכת הבחירות של 4891, הוא דיבר אל שכבות נרחבות יותר בעיקר שכבות המצוקה בסגנון שכולנו מכירים, וזכה כמעט בשני מנדטים. 
אתה אמרת. 
הרב כהנא אמר תמיד: "עולם-גולם". 
אולי יש בכך תשובה על השאלה שלך. 
נכון שהיו רבים שראו את התמונה בצורה כזאת. 
אבל בעיני הוא לא היה מטורף ולא בעל דעות מטורפות. 
אני זוכר אותו במערכת הבחירות בשנת 73 מדבר בפני ציבור בפתח תקוה. 
מישהו מהציבור שאל אותו אז, אם יש לו נוסחה לשלום, וכהנא לא היסס לענות, ואלה היו דבריו מלה במלה: "לא, אין לי נוסחה לשלום, אלא נוסחה לקיום". 
זו היתה תמצית השקפתו במשפט אחד. 
אני מעריך שרק בעיני אנשים שעדיין לא תפשו שאנו נמצאים בעיצומה של מלחמת קיום זה יותר ממאה שנה נראה כהנא כמטורף. 
שמעתי ממנו בהקשרים שונים גם בעבר הרחוק יותר וגם בעבר הלא כל-כך רחוק שהוא לעולם לא ייתן יד לפגיעה ביהודי. 
אני חושש שכך יהיה. 
הוא היה אחד האנשים היחידים בעולם שפיהם ולבם שווים. 
אני יודע בוודאות על דבר אחד בלבד. 
בתחילת שנות ה 80 ישב כהנא במעצר מנהלי. 
במהלך הדיונים המשפטיים שהתנהלו סביב המעצר הזה, לא נחשפו תוכן ההאשמות או החשדות שבגינן עצרו אותו. 
אפילו לסניגור סירבו לגלות. 
יותר מאוחר במסגרת דיון שאני הייתי קשור בו נפלטה לתובע פליטת פה, שממנה השתמע שהרב כהנא היה קשור באותה תקופה עם איזושהי תוכנית להסיר את המבנים שעל הר הבית. 
זה היה פרקליט המדינה, יונה בלטמן, והוא אמר את הדברים, כשאני הייתי במעצר מינהלי. 
הקשר היחיד בינינו בנושא הר הבית היה עוד בשנת 1957, כאשר גיליתי לו בארבע עיניים בלבד, שהיו לי מחשבות בכיוון הזה, ושהמחשבות זכו לברכתו של הרב צבי יהודה קוק זצ"ל. 
תסלח לי, אבל זה כמו לשאול האם הדמויות שמצייר צייר ינסו לקום עליו ולדחוק את רגליו. 
היו אמנם אנשים, שבשלבים כלשהם של חברותם בתנועה, חלקו על גישתו של הרב בנקודה זו או אחרת, אבל אף אחד לא ניסה לקום עליו. 
אני יודע שהוא הרגיש לא בנוח בתקופות מסוימות. 
הוא אמר לי במפורש, שאחדים מהאנשים שמקיפים אותו מזכירים לו לעתים את האנשים שהוא צריך לנאום בפניהם נאומי שוק ברחובות. 
אני לא זוכר, שהוא אי פעם נתן ביטוי לדבר שאפשר לקרוא לו חרטה. 
נפגשתי אתו פעם בחול המועד פסח, בזמן שתוכנן להרחיקו מהכנסת, והצעתי לו לאמץ קו תקיף יותר בהקשר הזה, ולנסות להשיב מלחמה בכל הקשור להאשמות בגזענות. 
הוא ציין, במידה לא קטנה של מרירות: אני מנודה. 
לא נותנים לי להתבטא. 
כיצד אוכל לנהל מלחמה מהסוג הזה. 
זו היתה הפעם היחידה ששמעתי אותו מדבר בסגנון כזה. 
בכלל, זו היתה שיחה מאוד פסימית מצדו. 
הסיכום שלו היה: כבר עשיתי מה שאני יכול בנושא הזה, ועכשיו הכל בידי שמים. 
אני יודע בוודאות שבשנת 1984, כאשר נבחר לכנסת והתחיל ציד המכשפות הגדול נגדו על גזענות, התקבל, דווקא באמצעות אחיו, רבי נחמן, מסר אישי מיצחק שמיר, שבו נתבקש הרב כהנא להיות במצב של כוננות לקראת האפשרות שהוא יצטרך לתמוך בממשלה צרה של 16 חברי כנסת. 
אם זכור לך, באותה תקופה ראשי הליכוד הצהירו שלא "ישתמשו" בכהנא, שהוא מוקצה מחמת מיאוס, ובכל זאת הגיע המסר האישי הזה משמיר, דרך אדם שהיה ברור ללא כל ספק שהוא מדבר בשמו של שמיר. 
הרעיון בתור רעיון, לא נולד עם כהנא ולא מת אתו. 
זה הרעיון היהודי הגדול מאז ניתנה תורה בסיני. 
הוא ימשיך להתגלגל, לאו דווקא באותן השיטות. 
כל איש ושיטותיו. 
מאיר כהנא היה ללא ספק אחד הישראלים המפורסמים ביותר בציבור הערבי. 
רעיונותיו, מעשיו וסיסמאותיו זכו לתהודה עצומה בין ערביי השטחים וישראל, והעיתונות הפלשתינית לא חדלה מלעסוק בו גם אחרי שהתקשורת הישראלית החליטה להתעלם ממנו. 
ב2791 היה כהנא הישראלי הראשון שרואיין בעיתון מזרח-ירושלמי. 
עורכו של "אל-פגר" דאז, יוסף נאצר, הסביר שחשוב לעיתונו להביא לקוראים הערבים עמדות של ישראלים. 
בחירתו בכהנא לא היתה מקרית כמובן. 
היא נועדה להשתמש בכהנא כאליבי לעמדות אש"ף, ולפיגועים רחבי ההיקף של אותן שנים. 
באמצעות כהנא אפשר היה, לכאורה, לחשוף את מה שרצו להציג כפרצוף האמיתי של ישראל. 
מגמה זו נותרה בעינה משך שנים, ולכן גם בראיון אחרון שלו במזרח ירושלים, בעיתון "א-נהאר", מובלטת הסיסמה שכהנא למד מגזעני מדינות הדרום בארצות הברית: "אני אומר את מה שכולם חושבים". 
"א-נהאר" חזר והדפיס עכשיו, לאחר הרצח, את הראיון המקורי. 
כהנא אומר בו לערבים שהוא איננו שונא אותם. 
הוא אוהב יהודים ומבין בהחלט שהערבים מתעבים את היהודים, ורואים בהם זרים שבאו להשתלט על ארצם ועל אדמתם. 
"כיהודי מאמין אני עושה את מה שמצווה עלי התורה ואת מה שדורש ממני אלוהים", אמר כהנא. 
והמראיין הערבי אומר לו: "אבל גם לנו יש אלוהים". 
וכהנא עונה בפשטות: "ולכן אנחנו צריכים להוציא אתכם בכוח מכאן". 
כהנא ניסה בשעתו להתגורר בקריית-ארבע והותיר שם רבים מחסידיו. 
הוא תיכנן לפוצץ את מסגדי הר הבית וישב בשל כך במעצר מינהלי. 
מסעותיו בשטחים וביישובי הערבים בישראל גרמו תמיד תסיסה. 
אולם בחוגים ערביים קיצוניים ראו במעשיו ברכה. 
לא היתה עבורם דמות טובה יותר להכפשת דמותה של המדינה היהודית, עד כדי כך שכמה מפעילי הקבוצה הלאומנית הערבית בני הכפר דנו באפשרות להצביע עבורו בבחירות לכנסת. 
מבחינתם אמור היה חיזוקו להביא לזיהוי ברור יותר של האויב הישראלי המכוער. 
פסיכולוגיה מוכרת של קיצונים בשני המחנות המפרנסים זה את זה. 
לממסד הפלשתיני ולרוב ערביי ישראל ידוע זה כבר שהבעיה שלהם איננה כפי שאמר סרי נוסייבה רעיונותיו של כהנא, אלא מדיניותו של השלטון הישראלי. 
לכן, מעבר לביטויים של סיפוק בשל רצח האיש, עיקר הגילויים בשטחים לאחר הרצח היו של פחד; פחד מאווירת האלימות שהשלטון הישראלי לא יוכל לעצור. 
פחד מחסידיו של כהנא, ממתנחלים ומתלמידי ישיבות ברובע המוסלמי, שרובם חמושים ולא ברור אם הרשויות יחסמו אותם. 
מה שמרגיע מעט את הפחד בציבור הערבי הוא הידיעה, שבנסיבות הפוליטיות הנוכחיות פגיעה בערבים גורמת נזק עצום לישראל. 
במזרח ירושלים הבינו זאת היטב עם שחרורו המהיר יחסית של פייסל חוסייני מהמעצר, אחרי שאין-ספור הודעות רשמיות ישראליות האשימו אותו באחריות ישירה לאירועי הדמים בהר-הבית. 
ארצות הברית, הזקוקה לקואליציה הערבית נגד עיראק, אינה יכולה להרשות שערבים תחת שלטון ישראל ייפגעו עתה. 
לא מדיניות ענישה חריפה, לא גירוש מנהיגים, ולא התפרצויות נקם. 
האמריקאים לא יתנו זאת, והמסר שהיה בעמדת ואשינגטון במועצת הביטחון ובפרשת המשלחת לשטחים היה ברור מאוד. 
אם מישהו חשב לפני שלושה שבועות שאישים כמו חוסייני יגורשו מכאן, הנה עתה מוכרחה ישראל לעשות הכל כדי שערבים לא ייפגעו. 
