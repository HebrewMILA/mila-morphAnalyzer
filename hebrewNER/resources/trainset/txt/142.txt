ח"כ זבולון אורלב התיחס לגילויו של העיתונאי יואב יצחק לפיו משרד האוצר הקפיא את הכספים לכל מוסדות התורה בשל מחלוקת על תלמידים המקבלים כפל קצבאות. 
בשיחה עם כתבת ערוץ 7 רותי אברהם, אמר ח"כ אורלב כי "משרד האוצר עשה מעשה שלא יעשה בהחזיקו את תלמידי הישיבות כבני ערובה ובכך הוא מעניש ענישה קולקטיבית את כל עולם התורה". 
לדבריו, "אמנם צריך לחשוף את החריגים אבל לא יעלה על הדעת שהיו מעכבים כספים לכל תלמידי האוניברסיטאות המונים כמאתיים אלף בגלל גירעון של אוניברסיטת תל אביב המצויה בגירעון תקציבי". 
