על היישוב היהודי בחברון עברה שבת קשה, ובה נפצע יהודי פצעים קשים. 
בראיון לערוץ 7 הסביר דובר היישוב היהודי בחברון נועם ארנון: "אצלנו לא משעמם אף לרגע. בשבת ירו הערבים על היישוב היהודי. בחור אחד נפצע, וחיי אנשים אחרים ניצלו בנס. בחברון המצב קשה במיוחד. בגלל מסירת רוב העיר לידי הערבים, אנו חשופים לירי מכל הכיוונים של היישוב". 
ארנון הגיב על הצילומים ששודרו בטלוויזיה בעקבות האירועים בשבת: "הצלמים הם ערבים, והם מצלמים מה שמתאים למטרותיהם. את ההתקפות הרצחניות עלינו הם אינם מצלמים, אלא הם בוחרים להתמקד ביהודים אחדים, שהיו מבוסמים בעקבות שתיית היין בחג, ושלא התנהגו בנימוס הראוי. יש להבין שתגובתם של יהודים אלה היא תגובה למצב בלתי נסבל, ובמקום לנסות להבין אותם, אותנו, מנסים בכל דרך להשמיץ אותנו". 
"עכשיו אני שואל את הצלמים ואת עורכי התוכניות בערוצי הטלוויזיה: היכן הייתם במשך חצי שנה של ירי בלתי פוסק עלינו, כשחיי אנשים כאן היו, והם עודם בסכנה יום יומית?!" 
"יש כאן", אומר ארנון, "מגמה מכוונת להסיט את תשומת הלב מההתקפות הרצחניות של הערבים על היהודים בחברון אל יהודים ש'לא מצטלמים טוב', ושהתנהגותם ברגע הצילום מתאימה למגמה להציג את יהודי חברון באור שלילי". 
לדברי ארנון, הוועד היהודי בחברון רכש באחרונה כמה מצלמות, ואולם "בדרך כלל התמונות ה'נוחות לנו' כמעט שאינן משודרות. למשל, הצלמים שצילמו את החיכוכים שהיו כאן אתמול, צילמו גם כיצד מעלים את הבחור שנפצע לאמבולנס, אך את התמונה הזאת לא הראו בטלוויזיה". 
"על CNN אין מה לדבר", קובל ארנון. "זו פשוט רשת עוינת, וכולם יודעים זאת. 
אני קורא למאזינים ולצופים להתלונן על העוינות המופגנת והחמורה הזאת של רשת CNN. ערוצי הטלוויזיה הישראלית טובים יותר, אך הבעיה היא שהם ניזונים בעיקר מחומר של צלמים ערבים". 
ארנון אמנם נהנה לעתים מהאפשרות להגיב בכלי התקשורת, אך בדרך כלל באופן מוגבל וקטוע. 
"אתמול קטע אותי השדר באמצע דבריי, בדיוק כאשר אמרתי כי הצלמים הערבים מתואמים עם מבצעי הפיגועים. הצלמים מופיעים תמיד בזירה דקות אחדות לפני הירי, וגם בשבת זה קרה. כנראה יש להם ידיעות מוקדמות, וכבר התרענו על כך בעבר. כמו כן אמרתי לשדר כי הצלמים הערביים הם בעצמם מתגרים בנו, אך את כל זה לא השמיעו, ומכל דבריי ברשת ב' השאירו משפטים אחדים בלבד, שנשמעו חסרי פשר לחלוטין".
כמשקל נגד לגישתם של אנשי התקשורת מסביר ארנון כי: "מפקדי הצבא באזור מציינים את האיפוק ואת הסובלנות של היהודים בחברון ובכל יש"ע. נכון: פה ושם מגיבים יהודים אחדים תגובה לא עדינה, אבל הבעיה היא שעניין זה דווקא הוא ש'תופס את הכותרות'. בדיוק כמו שהיה אחרי הפיגוע בנתניה, כאשר, בעידודם של כלי התקשורת התמקדה כל המדינה דווקא 
