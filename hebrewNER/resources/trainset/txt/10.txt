גלי רדיו שיוצאים מטלפונים סלולריים פוגעים בתאי הגוף ומזיקים ל-DNA בתנאי מעבדה, כך מצא מחקר חדש שמומן ברובו על ידי האיחוד האירופי. 
המחקר, שנוהל במשך ארבע שנים על ידי 12 צוותי חקר בשבע מדינות אירופיות, לא הוכיח כי טלפונים סלולריים מסכנים את בריאות המשתמשים בהם, אבל הסיק כי יש לבצע מחקר נוסף כדי לראות אם תוצאות המחקר מתאמתות גם מחוץ למעבדה. 
לאחר שנחשפו לשדות אלקטרומגנטיים האופייניים לטלפונים סלולריים, הראו תאים אנושיים גידול ניכר בשברים ברצפי ה-DNA, האחראים על שימור והעברת הצופן הגנטי של האורגניזם החי. לא תמיד הצליחו התאים לתקן את עצמם. 
"נגרם נזק בלתי הפיך לדור הבא של התאים", אמר מוביל המחקר פרנץ אדלקופר. 
תאים מוטנטיים נתפסים היום כגורם אפשרי לסרטן. 
רמת הקרינה בה השתמשו החוקרים היתה בין 0.3 ל- 2 וואט לקילוגרם. טלפונים סלולריים פולטים קרינה בת 0.5 עד 1 וואט לקילוגרם. בשל תנאי המעבדה לא יצאו החוקרים בהכרזה על הנזק הבריאותי שגורמים סלולריים. עם זאת הוסיפו כי השפעת הקרינה דורשת מחקרים נוספים. החוקר אלדקופר המליץ לא להשתמש בטלפון סלולרי הכין שקיימת חלופה קווית. "אנחנו לא רוצים ליצור פאניקה, אבל זה יהיה נכון לנקוט באמצעי זהירות", אמר. מחקר שיבדוק את שנותר לבדוק עלול לארוך ארבע וחמש שנים.
