שופטת בית המשפט המחוזי בניו יורק שירלי ווהל-קראם, החליטה אתמול לדחות את הבקשה לביטול התביעות היצוגיות שהוגשו לה בעניין הלאמת פוליסות ביטוח וחשבונות בנק, בעת ששלטו הנאצים באירופה. 
כתוצאה מכך תעכב גרמניה את ביצוע ההסדר של הקרן לפיצוי עובדי הכפייה, שעליה סוכם לפני כשנה. 
נוח פלוג, מזכ"ל ארגון הגג של ניצולי השואה בישראל חושש כי "עד אשר ייגמרו הבירורים המשפטיים למיניהם לא יישארו יותר ניצולים בחיים". 
דובר משרד החוץ האמריקאי הביע אף הוא את אכזבתו מהחלטת השופטת. 
הוא אמר כי "ההחלטה עומדת בסתירה להמלצות כל הצדדים העוסקים בנושא". 
הוא הוסיף ואמר כי ממשלת ארה"ב לומדת את הנושא. 
