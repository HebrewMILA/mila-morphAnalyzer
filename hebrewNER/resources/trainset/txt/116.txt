ערבי ישראלי תושב טייבה, נרצח בפיגוע ירי בעלייה ליישוב צופים, שבמערב השומרון. 
מדיווח ראשוני שמעביר כתבנו קובי פינקלר עולה ששלושה מחבלים ארבו לו לצד הדרך ופתחו אליו באש מנשק אוטומאטי, הוא נפצע אנושות ממספר קליעים בראש בבטן ובחזה, וכל המאמצים להחיותו עלו בתוהו. 
המחבלים נמלטו לכיוון קלקיליה. 
מקום הפיגוע ליד צופים סמוך מאוד למקום שבו נרצחה שלשום תושבת קרני שומרון תחיה בלומברג הי"ד. 
